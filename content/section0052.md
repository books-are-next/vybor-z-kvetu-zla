---
contentType: prose
---

# VI. SMRT

## Smrt chudých

To Smrt, jež těší. Ach! to smrt, jíž lze jen žíti!

Toť života je cíl, to naděj’ jediná,

jež jako elixir nás hne a může zpíti,

dá sílu kráčet dál, až den když zhasíná;

Toť v bouři, vichřici a v jíní, krupobití

na černém obzoru je lampa hostinná;

toť známá hospoda, kde jíst lze a lze píti

a sednout, únava když rvát nás počíná;

Toť Anděl držící v svých prstech magnetických

sen, spánek, který pln jest darův extatických,

jenž lože ustýlá těm, hlad jež s nouzí střebe;

Toť sláva Boha jest, mystická sýpka slavná,

toť chudých tobolka i vlast jich starodávná,

toť brána do kořán, jež v neznámé jde Nebe!
