---
contentType: poetry
---

<section>

## Co řekneš večer…

Co řekneš večer dnes, má duše osamělá,

co řekneš, srdce mé, dřív zdráno tolikrát,

nejdražší, nejkrasší, nejlepší, kterou směla,

jak na ni pohlédla, v květ nový duše vzplát?

</section>

<section>

— Své pýše řekneme, by její chvály pěla,

nic není sladčího než její přísný řád;

pleť její duchová andělskou vůni měla,

zrak její obléká nás v světla nový šat.

</section>

<section>

Ó budiž v noci to a budiž o samotě,

ó buď to v ulici a v hlučném davů hřmotě,

zjev její tančí vždy jak v tmě pochodeň jasu.

</section>

<section>

Dí někdy: „Krásná jsem, dle lásky zákona,

já nařizuji vám jen milovati Krásu,

jsemť strážný Anděl váš, jsem Musa, Madonna!“

</section>
