---
contentType: prose
---

## Krása

Jsem krásná, smrtelní! jak sen jest z kamene,

a prs můj, o který se každý posud raní,

je stvořen, básníkům by vnuknul lásky plání,

jež jako hmota je tak němé, bezzměnné.

Jak nezbadaná sfinx já trůním v blankytu,

mám srdce sněhové a bělost labutí,

jež ruší linie, mám v záští pohnutí,

pláč neznám ani smích, jsouc vždycky bez citu.

Nade mnou básníci před pós mých velkostí,

z pomníků nejhrdších, jež dlužiti se zdám,

své tráví v studiích dny s přísnou vroucností.

Ty chtivé milence bych okouzlila, mám

dvě čistá zrcadla, vše jimiž vzplá víc krásné:

Se září odvěkou své velké oči jasné.
