---
contentType: poetry
---

<section>

## Hudba

Mne hudba schvátí časem jako ocean!

K své bledé hvězdě dál,

ať volným étherem, ať pod mhy stropem hnán,

já plachty své jsem vzpjal;

A plíce vzedmuté jak z plátna, mužně v před

i hruď i každý sval,

já volně přeskáči vln skrytých nocí hřbet,

hřmí přes jich vrch můj cval;

Vše vášně korábu, jenž má se ztroskotat,

svou duší cítím třásti;

i vítr příznivý, i bouř a její chvat

Obrovskou nad propastí

mnou chví. — A jindy zas, to zrcadlo, jež hostí

obraz mé zoufalosti!

</section>
