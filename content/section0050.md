---
contentType: poetry
---

## Láska a lebka

(Podstavec staré lampy)

Jako na trůn Láska sedla

Lidstvu na hlavu,

sedíc tam se drze rouhá

pro svou zábavu.

Vyfukuje bubliny, ty

letí nahoru,

jak by měly doletěti

konec prostoru.

Krásné, světlé, lesklé, jemné

letí — za chvíli

puknou, útlá dušička se

vzduchem rozptýlí.

Slyšíš, lebka pokaždé jak

s povzdechem se ptá:

„Kdy pak přece omrzí tě

hra ta směšná, zlá?“

„Vždyť co ssaješ a co vzduchem

v prach se rozplyne,

jest můj mozek, krev má, maso,

krutý zlosyne!“
