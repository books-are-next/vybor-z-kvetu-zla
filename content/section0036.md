---
contentType: prose
---

## Hymna

Té nejdražší, té nejkrasší,

jíž jasem plá hruď setmělá,

zdar nesmrtný zpěv přináší,

té modle s tváří anděla!

Jak solí naplněný vzduch

se šíří ona v žití mém,

a v duši moji tužeb ruch,

chuť věčna sype pohledem.

Jest jako sáček voňavý,

jenž drahý úkryt proniká,

jest kaditelna, modravý

kouř odkud nocí utíká.

Nezdolná lásko zářící,

jak vyjádřit tě v plnosti?

Muskatu zrnko ležící

jsi na dně mojí věčnosti!

Té nejlepší, té nejkrasší,

jež zdraví, radost veselá,

zdar nesmrtný zpěv přináší,

té modle s tváří anděla!
