---
contentType: prose
---

## Souzvuky

Jest Příroda jak chrám, kde živoucí jsou sloupy,

z nich někdy vyjda hlas cos temně napoví;

les velký symbolů je okres chrámový,

ty zrakem přátelským zří na toho, kdo vstoupí.

Směs ozvěn spojených jak jeden souzvuk vydá,

jež přišly z daleka a v jedno splynou v něm,

jak světla souhlas den, jak noc je souhlas těm,

tak vůně si i ton i barva odpovídá.

Jsou jako dětské tílko vůně čerstvé, milé,

jak hoboj sladké, vůně zelené jak tráva,

— a jiné nádherné a hříšné, rozmařilé,

Jež do nekonečna se rozptylujíc víří,

jak ambra, kadidlo, jak benzoë, mošus dává:

v jich zpěvu duch i tělo jásajíce hýří.
