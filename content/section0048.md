---
contentType: poetry
---

<section>

## Víno milenců

Dnes jediný jas jest volný vzduch!

Bez uzdy, udidla, bez ostruh,

na oři vína v let se dejme,

v kraj božský, féerický spějme!

</section>

<section>

Jak andělé dva, chvějící

se divou ráje zimnicí,

v křišťálu jitra putujme

a zjevy dálné sledujme!

</section>

<section>

Tak měkce křídly neseni

ve víru, který chytá nás,

ve svorném prchněm šílení,

</section>

<section>

Má sestro, vedle sebe v ráz,

bez poklidu a oddechu

do ráje snů mých v pospěchu!

</section>
