---
contentType: poetry
---

<section>

## Propast

Měl Pascal propast svou, ta všady byla s ním.

— Ach, vše zde própast je, ať touha, slovo, sen

i čin! Nad vlasem mým, jenž trčí rozježen,

vlát Strachu kolikrát já vítr ucítím!

Jak dole, nahoře jen hloub a propast zřím,

jen prostor příšerný, kterým jsem uvězněn,...

tam na dně nocí mých Bůh moudrým prstem svým

sen kreslí neklidný v tvar sterý proměněn.

Já spánku lekám se jak díry, kde vzdán tmám,

jež plna hrůzy jest a vede, nevím kam;

zřím všemi okny jen se nekonečnost pnout.

A duch můj závratí vždy štvaný víc a víc,

závidí ubohý necitelnosti nic.

Ach! z Čísel, Bytostí se nikdy nevymknout!

</section>
