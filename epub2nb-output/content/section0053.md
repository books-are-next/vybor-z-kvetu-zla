---
contentType: poetry
---

<section>

## Den na konci

Den šedý s oblohy se line,

v něm Život drzý, povykavý

sem tam se v běhu, tanci šine.

Však nad obzor jak ze záplavy

Se vznese sladká noc, jež skojí

vše kolem nás, i hlad v tvém těle,

jež vše, i hanbu v duši, zhojí,

dí básník: „Konečně! ach! déle

Mé tělo, duch můj nemá již

se zmítat znaven bez pokoje;

sny těžké v srdci uspat smíš!

Teď složím k spánku údy svoje,

se vina tvého do závoje,

ó Tmo, jež snímáš každou tíž!“

</section>
