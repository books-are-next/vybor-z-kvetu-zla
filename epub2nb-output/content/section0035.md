---
contentType: poetry
---

<section>

## Hlas nitra

Kdo právem člověkem se zveš,

v tvém srdci žluté hádě sedí

jak na trůně; jen slyš, zda nedí

„ne“ pokaždé, když „chtěl bych“ rceš?

Když oko tvé, jež touhou hoří,

se v nymfy luzné zraky noří,

dí hádě: „Pamatuj, co smíš!“

Ploď děti nebo sázej štěpy,

se dláta chop, verš piluj lepý,

dí: „Večer budeš živ? — to víš?“

Co člověk sní, co započíná,

to neúprosné hádě čeká,

jej dotíravým hlasem leká

a „rozpomeň se!“ napomíná.

</section>
