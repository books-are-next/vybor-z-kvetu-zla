---
contentType: prose
---

## Rozhovor

Jak nebe podzimní vás jasnou, růžnou zřím!

Však smutek v duši mou jak moře stoupá valné

a nechá v odlivu jen chmurným retům mým

vzpomínky hlodavé vždy hořké bláto kalné.

— Tvá ruka nadarmo se po mých ňadrech stáčí,

co hledá, družko má, je poušť zloupená velmi,

spár ženy řádil tam i její zlý zub dračí,

mé srdce nehledej, to zhltly divé šelmy.

Mé srdce palác je, dav zdeptal jeho prahy,

tam vraždí, zpíjí se, rve sobě vlas ta spřež!

— Dech vůně obléhá šíj vaši i prs nahý!...

Ó duší katane, ó Kráso, ty to chceš!

svým zrakem ohnivým, jenž jako banket šílí,

ty cáry zvápenat, jež šelmy ušetřily!
