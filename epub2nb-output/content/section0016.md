---
contentType: poetry
---

<section>

## De profundis clamavi

Já vzývám soucit tvůj, Ty, již mám pouze rád,

z dna strže, srdce mé jež pro vždy pochová,

toť chmurný vesmír jest s obzorem z olova,

kde v noci s rouháním děs pluje odevšad.

Tam po šest měsíců bez tepla slunce svítí,

a druhých šest je noc, jež pokrývá vše temně,

to víc jest holý kraj, než polární je země,

bez lesa, bez tvorů, bez potoků a kvítí.

Ba neznám větší děs, jenž moh’ by děsit svět,

nad mraznou ukrutnost zde slunce, jež je led,

nad ohromnou tu noc jak starý Chaos v šeři.

Věř, osud závidím té nejbídnější zvěři,

jež ponořit se můž do tupých snů bez vlády,

tak času rozvíjí se zvolna vlákno tady!

</section>
