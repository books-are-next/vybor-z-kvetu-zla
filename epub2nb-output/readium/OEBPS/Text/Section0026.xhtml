<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
















  /*<![CDATA[*/

  p    {text-indent: 0px; margin: 0px 0px 0px 30px; text-align: justify;}
  h1.sgc-1 {text-indent: 0px; margin: 0px 0px 00px 30px; text-align: center;}  
  h2.sgc-2 {text-indent: 0px; margin: 20px 0px 15px 30px; text-align: left;}
  h3.sgc-3 {text-indent: 0px; margin: 20px 0px 15px 30px; text-align: left;}
  /*]]>*/
  </style>
</head>

<body>
  <h2 class="sgc-2" id="heading_id_2">Moesta et errabunda</h2>

  <p>Tvé srdce, Agato, rci, někdy letí v stesku,</p>

  <p>z těch města nečistého černých, kalných vln</p>

  <p>tam, jiné v panenském kde leží moře lesku,</p>

  <p>ten velký oceán, jenž světla, modra pln?</p>

  <p>Tvé srdce, Agato, rci, někdy vzletí v stesku?</p>

  <p>&nbsp;</p>

  <p>To moře, velké moře, kojí lidský žal!</p>

  <p>Ký démon písni té, jež drsným hlasem zvučí,</p>

  <p>že ukolébá nás, ký démon moc tu dal,</p>

  <p>když bouře varhany se v průvod rozehlučí?</p>

  <p>To moře, velké moře, kojí lidský žal!</p>

  <p>&nbsp;</p>

  <p>Mne odvez, vagone, mne odnes, lodi, hbitě!</p>

  <p>Pryč odtud! z našich slz je bláto ulic těch!</p>

  <p>— Je pravda, Agato, když srdce zabolí tě,</p>

  <p>že díš: Pryč z hrůzy té, pryč z bídy, z bolů všech</p>

  <p>mne odvez, vagone, mne odnes, lodi, hbitě?</p>

  <p>&nbsp;</p>

  <p>Ta libých vůní vlast — ó jak je daleká,</p>

  <p>kde v jasném azuru se láska, radost zhlíží,</p>

  <p>kde vše, co milujem, je hodno člověka,</p>

  <p>kde v rozkoš čistotnou se naše srdce hříží!</p>

  <p>Ta libých vůní vlast — ó jak je daleká!</p>

  <p>&nbsp;</p>

  <p>Než ráji zelený, kde láska s mládím pučí,</p>

  <p>ty písně, polibky, ty kytice, ten ples,</p>

  <p>ten houslí jasný ton, jenž přes pahorky zvučí,</p>

  <p>ty vína přípitky, ty večery, ten les...</p>

  <p>Než ráji zelený, kde láska s mládím pučí,</p>

  <p>&nbsp;</p>

  <p>Těch malých rozkoší ty ráji nevinný,</p>

  <p>náš nářek tesklivý tě marně zase vzývá,</p>

  <p>tam dál než k Indii a dál než do Číny!</p>

  <p>A hlas tvůj stříbrný, ten již se neozývá,</p>

  <p>těch malých rozkoší ty ráji nevinný!</p>
</body>
</html>
