<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
















  /*<![CDATA[*/

  p    {text-indent: 0px; margin: 0px 0px 0px 30px; text-align: justify;}
  h1.sgc-1 {text-indent: 30px; text-align: left}  
  h2.sgc-2 {text-indent: 30px; text-align: justify;}
  h3.sgc-3 {text-indent: 30px; text-align: left}
  /*]]>*/
  </style>
</head>

<body>
  <h2 class="sgc-2" id="heading_id_2">Předmluva</h2>

  <p>Hle! hloupost, blud a klam, hle! hřích a mor i hlízu,</p>

  <p>čím duch se plní nám, čím těla strádají;</p>

  <p>v nás milé svědomí se výtky střádají,</p>

  <p>jak žebrák k pokrmu své tělo dává hmyzu.</p>

  <p>&nbsp;</p>

  <p>Má tvrdou šíji hřích, však lítost prchá plaše;</p>

  <p>když zpověď skončena, tím více hřešíme,</p>

  <p>v to bahno cesty své se rádi vracíme,</p>

  <p>a podlé slzy tok má smýti hříchy naše.</p>

  <p>&nbsp;</p>

  <p>A na podušce zla, hle! Ďábla Trismegista,</p>

  <p>jak duši uspává, již kouzlem omámil,</p>

  <p>a dobré vůle kov, jenž hojně v nás se lil,</p>

  <p>jak v páru vyváří ten velký alchymista!</p>

  <p>&nbsp;</p>

  <p>Nás drže na šňůrce, jak chce, ďas námi houpá,</p>

  <p>že rozkoš najdeme, kde rozhostil se hnus;</p>

  <p>co den tak do pekla my urazíme kus,</p>

  <p>tmou jdouce bez hrůzy, z níž zápach k nebi stoupá.</p>

  <p>&nbsp;</p>

  <p>Jak starou nevěstku si grošem žebrák koupí</p>

  <p>a zbytek almužnou vnad svadlých zaplatí,</p>

  <p>my rozkoš vyssajem, ať nic se neztratí,</p>

  <p>jak citron nahnilý, jejž cestou ruka zloupí.</p>

  <p>&nbsp;</p>

  <p>A zástup Démonů jak v mraveništi hraje</p>

  <p>se hemže v mozku nám, jenž dán jim na pospas;</p>

  <p>proud Smrti, neviděn jenž plyne kolem nás,</p>

  <p>— slyš hluchý jejich ston! — dech plicí stále ssaje.</p>

  <p>&nbsp;</p>

  <p>Svou kresbou půvabnou kde ještě nevyšili</p>

  <p>té chudé osnovy, již všední život splet’,</p>

  <p>pych, vražda, násilí a žhářství, dýka, jed:</p>

  <p>víš, proč je tak? Duch náš že dosti neměl síly!</p>

  <p>&nbsp;</p>

  <p>V té smečce hyen, fen, v tom stádě dravců, supů,</p>

  <p>v tom opic zástupu, v tom hnízdě ještěrů,</p>

  <p>kde štěkot, ryk a řev, — znám jednu příšeru</p>

  <p>v tom zvěřinci, kde zřít všech hříchů naších tlupu,</p>

  <p>&nbsp;</p>

  <p>A ta je hroznější než všech těch oblud čety!</p>

  <p>Ač němý její hlas, ač velký její klid,</p>

  <p>přec ráda chtěla by zem v kusy rozdrtit</p>

  <p>a v jednom zívnutí se chystá polknout světy.</p>

  <p>&nbsp;</p>

  <p>Toť Nuda! — Bezděčnou zrak snivý slzou patře</p>

  <p>skrz dýmky kotouče, zří popraviště stát.</p>

  <p>Tu jemnou obludu ty také musíš znát,</p>

  <p>čtenáři-pokrytče, — můj bližní, druhu, bratře!!</p>
</body>
</html>
