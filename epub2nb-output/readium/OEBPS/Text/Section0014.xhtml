<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
















  /*<![CDATA[*/

  p    {text-indent: 0px; margin: 0px 0px 0px 30px; text-align: justify;}
  h1.sgc-1 {text-indent: 0px; margin: 0px 0px 00px 30px; text-align: center;}  
  h2.sgc-2 {text-indent: 0px; margin: 20px 0px 15px 30px; text-align: left;}
  h3.sgc-3 {text-indent: 0px; margin: 20px 0px 15px 30px; text-align: left;}
  /*]]>*/
  </style>
</head>

<body>
  <h2 class="sgc-2" id="heading_id_2">Hymna kráse</h2>

  <p>Jdeš z hlubin oblohy, či z propasti dna vzcházíš,</p>

  <p>ó Kráso? V zraku tvém zřím ráj i pekla pal,</p>

  <p>jím zločin ve zmatek se zásluhami házíš,</p>

  <p>a proto bych tak rád tě k vínu přirovnal.</p>

  <p>&nbsp;</p>

  <p>V tvém oku svítání i západu žhne rdění,</p>

  <p>ty vůně šíříš kol jak večer bouřlivý,</p>

  <p>tvé rty jsou amfora, polibky opojení,</p>

  <p>jímž dítě hrdinou a rek jest bázlivý.</p>

  <p>&nbsp;</p>

  <p>Jdeš z jícnů temnosti, či s hvězd k nám sestupuješ?</p>

  <p>I Osud omámen jde za tebou jak pes,</p>

  <p>na zdař bůh radosti, neštěstí rozhazuješ,</p>

  <p>ty za nic neručíš a řídíš všeho směs.</p>

  <p>&nbsp;</p>

  <p>Ty kráčíš po mrtvých, z nich žerty tropíš sobě,</p>

  <p>a z tvojich klenotů je Hrůza nejkrasší,</p>

  <p>a Vražda, z cetek tvých jsouc nejmilejší tobě,</p>

  <p>na zpupném břiše tvém se v tanci povznáší.</p>

  <p>&nbsp;</p>

  <p>Ó svíčko, jepice jak slepá k tobě pádí,</p>

  <p>tvým ohněm vzplápolá řkouc: Požehnána buď!</p>

  <p>a s tváří mroucího, jenž mohylu svou hladí,</p>

  <p>milenec uklání se nad milenky hruď.</p>

  <p>&nbsp;</p>

  <p>Co na tom, odkud jdeš, zda z pekla čili z ráje,</p>

  <p>ó Kráso! příšero! v své hrůze přímo k nám,</p>

  <p>tvé oko, úsměv tvůj, tvá noha Věčna taje</p>

  <p>když otevrou mi jen, jež neznám a rád mám.</p>

  <p>&nbsp;</p>

  <p>Ať Anděl, Siréna, Ďas, Bůh se v tobě sklání,</p>

  <p>co na tom, tebou-li, tvým okem plným hvězd,</p>

  <p>ó rhytme, paprsku, ó vůně, má jen paní! —</p>

  <p>svět méně ohyzdným, čas méně trapným jest?</p>
</body>
</html>
