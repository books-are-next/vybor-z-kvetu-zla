<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
















  /*<![CDATA[*/

  p    {text-indent: 0px; margin: 0px 0px 0px 30px; text-align: justify;}
  h1.sgc-1 {text-indent: 0px; margin: 0px 0px 00px 30px; text-align: center;}  
  h2.sgc-2 {text-indent: 0px; margin: 20px 0px 15px 30px; text-align: left;}
  h3.sgc-3 {text-indent: 0px; margin: 20px 0px 15px 30px; text-align: left;}
  /*]]>*/
  </style>
</head>

<body>
  <h2 class="sgc-2" id="heading_id_2">Večerní soumrak</h2>

  <p>Když přítel zlosyna, když Večer zavítá,</p>

  <p>se plíže jako vlk a jako bandita,</p>

  <p>tu nebe nad námi jak kopule se sklene,</p>

  <p>a člověk ve zvíře se změní nezkrocené.</p>

  <p>&nbsp;</p>

  <p>Buď vítán, Večere, buď vítán, pozdraven:</p>

  <p>„Dnes pracoval jsem dost,“ když člověk unaven</p>

  <p>si právem říci smí, když duše zkormoucená</p>

  <p>si v tobě oddechne, jež krutým bolem stená,</p>

  <p>v sen hlavu učenec když těžkou ukládá,</p>

  <p>když dělník vysílen v své lůžko upadá.</p>

  <p>&nbsp;</p>

  <p>Než duchů nečistých tu chvíli k nám se vrací</p>

  <p>a vzduchem víří dav; k své každý spěchá práci,</p>

  <p>tu v okno narazí, tu tkne se veřejí.</p>

  <p>Když lampy v ulici se větrem zachvějí,</p>

  <p>tu Prostituce hned své počne závody;</p>

  <p>tak všemi mravenci se hrnou východy.</p>

  <p>A jako nepřítel, když útok chystá městu,</p>

  <p>i ona pokrytou a tajnou hledá cestu,</p>

  <p>tím městem bahna dál a dál se rozprostírá</p>

  <p>jak červ, jenž člověku až do masa se vžírá.</p>

  <p>&nbsp;</p>

  <p>Pak zvuky budí se: tam parterre zahlučí,</p>

  <p>tam syčí kuchyně, zde hudba zabručí,</p>

  <p>a v restaurace, hra kam volá na zábavu,</p>

  <p>se tlačí nevěstka i taškář v hustém davu.</p>

  <p>I zloděj vstává teď, jenž nezná slitování</p>

  <p>a nemá pokoje, se po své práci shání,</p>

  <p>tu dvéře otvírá, tam páčí pokladnici,</p>

  <p>by žil dnů několik, svou oblék’ milostnici.</p>

  <p>&nbsp;</p>

  <p>V tu těžkou hodinu vstup do sebe, můj duchu</p>

  <p>vstup do sebe a sluch svůj zavři tomu ruchu.</p>

  <p>To chvíle, bolesti kdy nemoc přidává!</p>

  <p>Tu hrdlo škrtí Noc, tu chorým nastává</p>

  <p>jich hodinka, kdy dát se cestou mají k hrobu:</p>

  <p>jich vzdechy naplní se špitál v onu dobu.</p>

  <p>Kdo domů vrátí se, když sedět budou spolu</p>

  <p>ti, kdo jej milují, u večerního stolu?</p>

  <p>&nbsp;</p>

  <p>Však mnohý nepoznal té slasti, kterou kyne</p>

  <p>nám krb ten domácí a, ani neživ, hyne.</p>
</body>
</html>
