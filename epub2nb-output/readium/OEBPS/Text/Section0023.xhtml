<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
















  /*<![CDATA[*/

  p    {text-indent: 0px; margin: 0px 0px 0px 30px; text-align: justify;}
  h1.sgc-1 {text-indent: 0px; margin: 0px 0px 00px 30px; text-align: center;}  
  h2.sgc-2 {text-indent: 0px; margin: 20px 0px 15px 30px; text-align: left;}
  h3.sgc-3 {text-indent: 0px; margin: 20px 0px 15px 30px; text-align: left;}
  /*]]>*/
  </style>
</head>

<body>
  <h2 class="sgc-2" id="heading_id_2">Vyzvání na cestu</h2>

  <p>Má sestro, má duše,</p>

  <p>sni ve sladké tuše,</p>

  <p>tam kdesi žít spolu a sobě!</p>

  <p>Vždy rádi se míti</p>

  <p>dle chuti a mříti</p>

  <p>v tom kraji, roven jenž tobě!</p>

  <p>Slunce, v mraků tříšti</p>

  <p>jež se v dešti blyští,</p>

  <p>pro duši moji půvab mají</p>

  <p>mysticky ladný,</p>

  <p>jak tvůj zrak zrádný,</p>

  <p>jenž v slzách se třpytí a tají.</p>

  <p>&nbsp;</p>

  <p>Tam vše je klid a krása, řád</p>

  <p>a přepych, rozkoš napořád.</p>

  <p>&nbsp;</p>

  <p>Tam nábytek, časem</p>

  <p>jen otřen, plá jásem,</p>

  <p>by ozdobou byl v světnici naší,</p>

  <p>a v nejdražším kvítí</p>

  <p>tam vůně se nítí</p>

  <p>a v ambry dech plachý se snáší,</p>

  <p>tam stropy, pastva oka,</p>

  <p>zrcadla přehluboká,</p>

  <p>nám Východu přepych se vděčí,</p>

  <p>vše mluvilo by bájně,</p>

  <p>do našich duší tajně,</p>

  <p>tou rodnou a líbeznou řečí.</p>

  <p>&nbsp;</p>

  <p>Tam vše je klid a krása, řád</p>

  <p>a přepych, rozkoš napořád.</p>

  <p>&nbsp;</p>

  <p>Na kanálech státi</p>

  <p>viz lodi a spáti,</p>

  <p>jich rozmar jak dobrodružný!</p>

  <p>Tvá nejmenší přání</p>

  <p>chce zkojit i ždání</p>

  <p>jich z konců světa sbor služný.</p>

  <p>— Hleď, slunce v svém sklonu,</p>

  <p>v tříšť zářivých tonů</p>

  <p>jak město i průplavy jímá,</p>

  <p>jak do kola plá to</p>

  <p>ve hyacint, zlato,</p>

  <p>svět v teplém světle jak dřímá.</p>

  <p>&nbsp;</p>

  <p>Tam vše je klid a krása, řád</p>

  <p>a přepych, rozkoš napořád.</p>
</body>
</html>
