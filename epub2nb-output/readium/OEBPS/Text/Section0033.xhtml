<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
















  /*<![CDATA[*/

  p    {text-indent: 0px; margin: 0px 0px 0px 30px; text-align: justify;}
  h1.sgc-1 {text-indent: 0px; margin: 0px 0px 00px 30px; text-align: center;}  
  h2.sgc-2 {text-indent: 0px; margin: 20px 0px 15px 30px; text-align: left;}
  h3.sgc-3 {text-indent: 0px; margin: 20px 0px 15px 30px; text-align: left;}
  /*]]>*/
  </style>
</head>

<body>
  <h2 class="sgc-2" id="heading_id_2">Spleen</h2>

  <p>Když nízká obloha jak víko rakve tíží</p>

  <p>nám duši stísněnou, již dlouhý svírá bol,</p>

  <p>když noci smutnější se temné ráno plíží,</p>

  <p>an mlhou zastírá se obzor kol a kol;</p>

  <p>&nbsp;</p>

  <p>Svět vlhký na žalář když kolem nás se mění,</p>

  <p>kde Naděj‚ netopýr, ach! lítá těkavý,</p>

  <p>jenž bije bázlivě svým křídlem o sklepení</p>

  <p>a tluče plesnivý se o strop do hlavy;</p>

  <p>&nbsp;</p>

  <p>Když jako velká mříž, jež žalář uzavírá,</p>

  <p>déšť v dlouhých splývaje se ryhách rozkládá,</p>

  <p>tlum němých pavouků své niti rozprostírá</p>

  <p>a sítí šerednou nám mozek zapřádá:</p>

  <p>&nbsp;</p>

  <p>Tu zvony rozhoupnou se rázem z nenadání</p>

  <p>a k nebi vrhají svůj rozpoutaný vřesk</p>

  <p>jak bludných duchů shluk a nemajících stání,</p>

  <p>že stále zní jich ston a nepřestává stesk.</p>

  <p>&nbsp;</p>

  <p>— A průvod bez hudby a bez bubnů jde tluku</p>

  <p>mou duší pohřební; v něm v slzách Naděj lká...</p>

  <p>A Úzkost, tyran můj, svou krutou zvednouc ruku,</p>

  <p>v mou lebku zatkne žerď — s ní černý prapor vlá.</p>
</body>
</html>
