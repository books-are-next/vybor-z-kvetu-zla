<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
















  /*<![CDATA[*/

  p    {text-indent: 0px; margin: 0px 0px 0px 30px; text-align: justify;}
  h1.sgc-1 {text-indent: 0px; margin: 0px 0px 00px 30px; text-align: center;}  
  h2.sgc-2 {text-indent: 0px; margin: 20px 0px 15px 30px; text-align: left;}
  h3.sgc-3 {text-indent: 0px; margin: 20px 0px 15px 30px; text-align: left;}
  /*]]>*/
  </style>
</head>

<body>
  <h2 class="sgc-2" id="heading_id_2">Člověk a moře</h2>

  <p>Vždy — člověk svobodný — mu budeš přítelem!</p>

  <p>Tvým moře zrcadlem; tam vidíš duši svoji,</p>

  <p>když vlny jeho jdou v svém nekonečném roji,</p>

  <p>a propast hořkosti v tvém duchu jako v něm.</p>

  <p>&nbsp;</p>

  <p>V klín tvého obrazu tě touha tvoje vrhá,</p>

  <p>tvůj zrak i rámě tvé jej s láskou objímá;</p>

  <p>vln jeho neskrotný když nářek zahřímá,</p>

  <p>se tlukot utiší, jenž tvojím srdcem trhá.</p>

  <p>&nbsp;</p>

  <p>Kdo zbadal, člověče, co duch tvůj na dně hostí?</p>

  <p>Vy oba temní jste a stejně mlčelivi.</p>

  <p>Kdo, moře, vypátral tvé nejskrytější divy?</p>

  <p>Vy v stejné hlídáte je oba žárlivosti.</p>

  <p>&nbsp;</p>

  <p>A přece nenávist, v níž není odpuštění</p>

  <p>ni lítosti, a boj vás dělí od věků.</p>

  <p>Má v lásce moře smrt, smrt milá člověku: —</p>

  <p>ó věční sokové! ó bratři nesmíření!</p>
</body>
</html>
