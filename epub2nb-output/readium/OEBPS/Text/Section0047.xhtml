<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
















  /*<![CDATA[*/

  p    {text-indent: 0px; margin: 0px 0px 0px 30px; text-align: justify;}
  h1.sgc-1 {text-indent: 0px; margin: 0px 0px 00px 30px; text-align: center;}  
  h2.sgc-2 {text-indent: 0px; margin: 20px 0px 15px 30px; text-align: left;}
  h3.sgc-3 {text-indent: 0px; margin: 20px 0px 15px 30px; text-align: left;}
  /*]]>*/
  </style>
</head>

<body>
  <h1 class="sgc-1" id="heading_id_2">III. VÍNO</h1>

  <h2 class="sgc-2" id="heading_id_3">Duše vína</h2>

  <p>Kdys večer v láhvicích tak pěla duše vína:</p>

  <p>„Slyš, tobě, člověče, jak z mého vězení,</p>

  <p>kde sklo mne závistné a třpytná pečeť spíná,</p>

  <p>zní světla plný zpěv, zní píseň sbratření!</p>

  <p>&nbsp;</p>

  <p>Já umím ocenit, vím, co to stojí potu,</p>

  <p>co práce na vrších, kde praží slunce svit,</p>

  <p>můj život zploditi, mne lákat ku životu;</p>

  <p>leč nechci nevděčným ni zlomyslným být.</p>

  <p>&nbsp;</p>

  <p>Neb divé veselí, cit rozkoše mě jímá,</p>

  <p>když padnu po práci do hrdel ztýraných,</p>

  <p>ve hrudi člověka se teple, sladce dřímá,</p>

  <p>tam lepší pro mne hrob než v sklepích mrazivých.</p>

  <p>&nbsp;</p>

  <p>Zda slyšíš naději v mých ňadrech vířit prudce?</p>

  <p>Zda písní nedělních ty slyšíš ozvěny?</p>

  <p>Ty, lokty na stole a vykasané ruce,</p>

  <p>mne budeš velebit a budeš blažený;</p>

  <p>&nbsp;</p>

  <p>Ve zraku ženy tvé zas požár vášně vznítím</p>

  <p>a sílu do svalův a barvu v obličej</p>

  <p>dám tvému synkovi, by athletou byl žitím,</p>

  <p>mu budu olejem, jenž sílit bude jej.</p>

  <p>&nbsp;</p>

  <p>Já padnu v duši tvou jak živná ambrosie,</p>

  <p>již věčný Rozsevač ti vrhnul v objetí,</p>

  <p>a z naší lásky, věř, se zrodí poesie,</p>

  <p>jež, vzácná květina, vstříc k Bohu zaletí!“</p>
</body>
</html>
