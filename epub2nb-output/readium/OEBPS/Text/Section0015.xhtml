<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
















  /*<![CDATA[*/

  p    {text-indent: 0px; margin: 0px 0px 0px 30px; text-align: justify;}
  h1.sgc-1 {text-indent: 0px; margin: 0px 0px 00px 30px; text-align: center;}  
  h2.sgc-2 {text-indent: 0px; margin: 20px 0px 15px 30px; text-align: left;}
  h3.sgc-3 {text-indent: 0px; margin: 20px 0px 15px 30px; text-align: left;}
  /*]]>*/
  </style>
</head>

<body>
  <h2 class="sgc-2" id="heading_id_2">Mrcha</h2>

  <p>Zda, drahá, vzpomínáš, co viděli jsme dnes</p>

  <p>ve sladkém svitu rána?</p>

  <p>V záhybu silnice ležela mrcha kdes,</p>

  <p>kde štěrkem cesta stlána.</p>

  <p>&nbsp;</p>

  <p>Své nohy do výše jak žena opilá,</p>

  <p>jed potící a žhoucí</p>

  <p>cynicky lhostejně své břicho odkryla,</p>

  <p>výpary kolem stroucí.</p>

  <p>&nbsp;</p>

  <p>A slunce sálalo na tuto zdechlinu,</p>

  <p>jak péci by ji chtělo</p>

  <p>a stokrát přírodě v tu vrátit vteřinu,</p>

  <p>co dříve v celku dlelo.</p>

  <p>&nbsp;</p>

  <p>A slunce hledělo nádhernou na mrchu,</p>

  <p>jež jako květ se stkvěla</p>

  <p>a silně páchnula na trávy povrchu,</p>

  <p>div že jsi neomdlela.</p>

  <p>&nbsp;</p>

  <p>A vířících much pln byl hnijící již bok,</p>

  <p>z kad vylézala chasa</p>

  <p>červů se líhnoucích, hustých jak černý mok</p>

  <p>přes živé hadry masa.</p>

  <p>&nbsp;</p>

  <p>To všecko stoupalo jak vlna v tvarů stech,</p>

  <p>a tryskalo a vřelo,</p>

  <p>že řek’ bys, ožilo, kýs nadchnul je zas dech,</p>

  <p>a rostlo toto tělo.</p>

  <p>&nbsp;</p>

  <p>A hudbou podivnou ten svět se zachvíval,</p>

  <p>jak vlna, vítr lítá,</p>

  <p>jak zrní, v rhytmickém jímž spádu blíž i v dál</p>

  <p>v řešetě mlatec zmítá.</p>

  <p>&nbsp;</p>

  <p>A tvary mizely a nebyly než sen,</p>

  <p>jen pouhá skizza stinná,</p>

  <p>na plátně umělec již zapomněl, již jen</p>

  <p>si matně připomíná.</p>

  <p>&nbsp;</p>

  <p>Za skalou neklidně se krčil lítý pes,</p>

  <p>nás měřil hněvným okem,</p>

  <p>na chvíli čekaje, kdy na mrchu by kles’,</p>

  <p>na hnát, jejž pustil, skokem.</p>

  <p>&nbsp;</p>

  <p>A této hnilobě zde ve výparech zlých</p>

  <p>se budeš rovnat zcela,</p>

  <p>ty slunce, anděle, ty hvězdo nocí mých,</p>

  <p>ty moje vášni vřelá!</p>

  <p>&nbsp;</p>

  <p>Ty, vděků královno, tak budeš zapáchat</p>

  <p>po sledním pomazání,</p>

  <p>až k hnití v hřbitovních trav uloží tě chlad,</p>

  <p>v změť kostí, moje paní!</p>

  <p>&nbsp;</p>

  <p>Však potom, kráso má! rci klidně v červů svár,</p>

  <p>již polibky tě zkruší,</p>

  <p>že božskou podstatu i mrtvé lásky tvar</p>

  <p>v své zachoval jsem duši!</p>
</body>
</html>
