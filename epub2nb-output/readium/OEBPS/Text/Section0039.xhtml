<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
















  /*<![CDATA[*/

  p    {text-indent: 0px; margin: 0px 0px 0px 30px; text-align: justify;}
  h1.sgc-1 {text-indent: 0px; margin: 0px 0px 00px 30px; text-align: center;}  
  h2.sgc-2 {text-indent: 0px; margin: 20px 0px 15px 30px; text-align: left;}
  h3.sgc-3 {text-indent: 0px; margin: 20px 0px 15px 30px; text-align: left;}
  /*]]>*/
  </style>
</head>

<body>
  <h2 class="sgc-2" id="heading_id_2">Na Tassa ve vězení</h2>

  <p>(Obraz Eugena Delacroix)</p>

  <p>&nbsp;</p>

  <p>Zde básník v žaláři, zdrán, chorý v bídě své</p>

  <p>svou nohou rukopis ve hněvu deptá, rve,</p>

  <p>a měří pohledem, jejž rozněcuje děs,</p>

  <p>ty schody závratné, duch jeho po nichž kles’.</p>

  <p>&nbsp;</p>

  <p>A opojivý smích, jímž plný žalář jest,</p>

  <p>v taj rozum láká mu, chce v šílenství jej svést;</p>

  <p>tu číhá Pochybnost, zde směšný bydlí Strach,</p>

  <p>jenž děsný, beztvárný již dlaní po něm sáh’.</p>

  <p>&nbsp;</p>

  <p>Ten genij zavřený v té jizbě plné muk,</p>

  <p>ty masky, strašidla a křiky, jejichž pluk</p>

  <p>řve, smečka zběsilá, za jeho uchem kolem,</p>

  <p>&nbsp;</p>

  <p>Ten snílek vzbuzený příbytku svého bolem,</p>

  <p>toť, Duše, symbol tvůj, jež v temných žiješ snech</p>

  <p>a kterou Skutečnost ve čtyřech rdousí zdech!</p>
</body>
</html>
