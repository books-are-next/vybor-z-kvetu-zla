<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
















  /*<![CDATA[*/

  p    {text-indent: 0px; margin: 0px 0px 0px 30px; text-align: justify;}
  h1.sgc-1 {text-indent: 0px; margin: 0px 0px 00px 30px; text-align: center;}  
  h2.sgc-2 {text-indent: 0px; margin: 20px 0px 15px 30px; text-align: left;}
  h3.sgc-3 {text-indent: 0px; margin: 20px 0px 15px 30px; text-align: left;}
  /*]]>*/
  </style>
</head>

<body>
  <h2 class="sgc-2" id="heading_id_2">Majáky</h2>

  <p>Rubens, to Lethe jest, to sad jest lenosti,</p>

  <p>kde nelze milovat, poduška těl to svěží,</p>

  <p>kde žití burácí, se zmítá s prudkostí</p>

  <p>a ve vzduchu jak vzduch, jak v moři moře běží;</p>

  <p>&nbsp;</p>

  <p>Da Vinci, zrcadlo jest hluboké, kde tíhnou</p>

  <p>v dál luzní andělé, s úsměvem sladkým plují</p>

  <p>a v sosnách, ledovcích se tajuplně mihnou,</p>

  <p>jež stínem se všech stran kraj jejich obklopují;</p>

  <p>&nbsp;</p>

  <p>Rembrandt, to hospital, kde kvílí vzdech a vzdech,</p>

  <p>zdi jehož jediný kříž zdobí, v mroucích hlas</p>

  <p>kde dýchá modlitba kol hnisu u ran všech,</p>

  <p>a zimní paprslek kamž v jeden padne ráz;</p>

  <p>&nbsp;</p>

  <p>Angelo místo je, kde Herkulové v směsi</p>

  <p>se s Kristy splétají, a příšery kde tmou</p>

  <p>obrovské v soumraku a vzpřímeny svět děsí,</p>

  <p>jak prsty roztáhnou, tak rubáše své rvou.</p>

  <p>&nbsp;</p>

  <p>Zuřivost boxera i s fauna chlipností</p>

  <p>jenž sbíráš s půvaby žoldáků, srdcem divý</p>

  <p>a zpupný člověče, však s tělem v křehkosti,</p>

  <p>Pugete, trestanců císaři zádumčivý;</p>

  <p>&nbsp;</p>

  <p>Watteau, ten karneval, kde jak motýli lítá</p>

  <p>dav srdcí vznešených, se míhá zářící,</p>

  <p>do čerstvých dekorac kde lustrů světlo kmitá,</p>

  <p>a závrať rozlívá v ples tento vířící;</p>

  <p>&nbsp;</p>

  <p>Goya, sen upíra, pln děsů neznámých,</p>

  <p>zárodků, na hodech jež o sabbatu vraždí,</p>

  <p>se zrcadly rej bab a dětí nahatých,</p>

  <p>jenž vjíždí do punčoch, čím démony zlé dráždí;</p>

  <p>&nbsp;</p>

  <p>Krvavé jezero, kde sosen stín vždy svěží,</p>

  <p>kde byt zlých Andělů, to Delacroix jest,</p>

  <p>kde nebem truchlivým fanfary divné běží,</p>

  <p>jak harfy ztlumené, harf Weberových zvěst;</p>

  <p>&nbsp;</p>

  <p>Ty kletby, rouhání, ty nářky, vzdechy, steny,</p>

  <p>ty slzy, výkřiky, ten vzruch, ta Te Deum,</p>

  <p>sterými bludišti jsou ohlas opáčený,</p>

  <p>pro srdce smrtelné toť božské opium!</p>

  <p>&nbsp;</p>

  <p>To výkřik opáčen je stráží tísícerou,</p>

  <p>toť heslo slané dál heroldů tisíci,</p>

  <p>na věží tisíci to maják jest v noc šerou,</p>

  <p>křik lovců ztracených v hvozd velký, mlčící!</p>

  <p>&nbsp;</p>

  <p>Toť vskutku největší je svědectví, ó Pane,</p>

  <p>jež člověk může dát o svojí hodnosti,</p>

  <p>ten žhoucí od věků vzdech, který k věkům vane</p>

  <p>a zmírá na břehu tvé, Bože, věčnosti!</p>
</body>
</html>
