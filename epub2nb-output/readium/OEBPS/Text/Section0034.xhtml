<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
















  /*<![CDATA[*/

  p    {text-indent: 0px; margin: 0px 0px 0px 30px; text-align: justify;}
  h1.sgc-1 {text-indent: 0px; margin: 0px 0px 00px 30px; text-align: center;}  
  h2.sgc-2 {text-indent: 0px; margin: 20px 0px 15px 30px; text-align: left;}
  h3.sgc-3 {text-indent: 0px; margin: 20px 0px 15px 30px; text-align: left;}
  /*]]>*/
  </style>
</head>

<body>
  <h2 class="sgc-2" id="heading_id_2">O půlnoci</h2>

  <p>Hodiny, když v půlnoc jdou,</p>

  <p>ptávají se s ironií,</p>

  <p>jaký den byl, ten, jenž míjí;</p>

  <p>skládat účty — tak nás zvou:</p>

  <p>— Dobře vědouc, co jsme měli,</p>

  <p>(pátek, třináct, černý den!)</p>

  <p>přec jsme žili, pověz jen,</p>

  <p>jako kacíř zatvrzelý.</p>

  <p>&nbsp;</p>

  <p>Kristu, jenž nám Bůh a pán,</p>

  <p>my jsme rouhali se krutě.</p>

  <p>Jako parasita chutě,</p>

  <p>k stolu Kroesa když je zván,</p>

  <p>k vůli Ďáblu, jeho králi,</p>

  <p>chtíce vzbudit jeho smích,</p>

  <p>chválili jsme, co je hřích,</p>

  <p>tomu, co je ctnost, se smáli.</p>

  <p>&nbsp;</p>

  <p>Pohoršili (sluha — kat!)</p>

  <p>bližního, jenž v bolu vzlýká.</p>

  <p>Hlouposti však s čelem býka</p>

  <p>v úctě políbili šat;</p>

  <p>kořící se blbé Hmotě</p>

  <p>ve prachu nás bylo zřít,</p>

  <p>vítající bledý svit,</p>

  <p>jenž se míhá na Hnilotě.</p>

  <p>&nbsp;</p>

  <p>Jindy — hrdé lyry kněz,</p>

  <p>hymnou zpitý, která zpívá</p>

  <p>chválu věcí, v nichžto skrývá</p>

  <p>zármutek se nebo děs,</p>

  <p>beze žízně dnes jsme pili,</p>

  <p>jedli to, nač nebyl hlad!...</p>

  <p>— Rychle sfoukněm lampu, ať</p>

  <p>noční tmy se na nás schýlí!</p>
</body>
</html>
