<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
















  /*<![CDATA[*/

  p    {text-indent: 0px; margin: 0px 0px 0px 30px; text-align: justify;}
  h1.sgc-1 {text-indent: 0px; margin: 0px 0px 00px 30px; text-align: center;}  
  h2.sgc-2 {text-indent: 0px; margin: 20px 0px 15px 30px; text-align: left;}
  h3.sgc-3 {text-indent: 0px; margin: 20px 0px 15px 30px; text-align: left;}
  /*]]>*/
  </style>
</head>

<body>
  <h2 class="sgc-2" id="heading_id_2">Spleen</h2>

  <p>Mám více vzpomínek, než tisíc žil bych let.</p>

  <p>&nbsp;</p>

  <p>Neb starý sekretář — ó! že bys nespočet’,</p>

  <p>co veršů, psaníček, co aktů, not a písní,</p>

  <p>co vlasů v papírkách v těch přihrádkách se tísní!</p>

  <p>víc nemá tajemství než smutná hlava má.</p>

  <p>Toť pyramida jest, toť krypta ohromná,</p>

  <p>a v šachtě obecné víc mrtvol nepráchniví.</p>

  <p>&nbsp;</p>

  <p>Jsem hřbitov zapadlý; jej měsíc nenavštíví;</p>

  <p>jak v duši výčitky, se červi sbírají,</p>

  <p>V mé mrtvé nejdražší se nejhloub vžírají.</p>

  <p>Jsem starý budoir, kde růže pohozeny</p>

  <p>a šaty dávných mod kde kolem rozloženy,</p>

  <p>kde vůni flaconu, jenž leží otevřen,</p>

  <p>ssá pastel unylý a bledý Boucher jen.</p>

  <p>&nbsp;</p>

  <p>Kol nás dnů kulhavých se líně vleče řada,</p>

  <p>sníh hustých ve vločkách an těžce k zemi padá,</p>

  <p>a Nuda, lhostejnost když nám ji porodí,</p>

  <p>tak roste, s věčností že délkou závodí.</p>

  <p>&nbsp;</p>

  <p>Teď, hmoto živoucí, co jsi, než balvan žuly!</p>

  <p>K ní Hrůza vine se a Tesknost k ní se tulí —</p>

  <p>kdes v lůně Sahary, kde těžkým spánkem spí.</p>

  <p>Toť starožitná sfinx; kdo o ní ještě ví?</p>

  <p>Svět na ni zapomněl; jen když se slunce kloní,</p>

  <p>se budí nevrle a temnou písní zvoní.</p>
</body>
</html>
