<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
















  /*<![CDATA[*/

  p    {text-indent: 0px; margin: 0px 0px 0px 30px; text-align: justify;}
  h1.sgc-1 {text-indent: 0px; margin: 0px 0px 00px 30px; text-align: center;}  
  h2.sgc-2 {text-indent: 0px; margin: 20px 0px 15px 30px; text-align: left;}
  h3.sgc-3 {text-indent: 0px; margin: 20px 0px 15px 30px; text-align: left;}
  /*]]>*/
  </style>
</head>

<body>
  <h2 class="sgc-2" id="heading_id_2">Zpověď</h2>

  <p>Kdys jednou, rozkošná a sladká, zlehýnka</p>

  <p>jste pod paží mne vedla,</p>

  <p>(ach, v temnu duše mé ta drahá vzpomínka,</p>

  <p>ta posud nevybledla).</p>

  <p>&nbsp;</p>

  <p>A pozdě bylo již; jak peníz nově bit</p>

  <p>v úplňku měsíc planul</p>

  <p>a s nocí nádhernou, jak řeka, jeho svit</p>

  <p>na spící Paříž kanul.</p>

  <p>&nbsp;</p>

  <p>A kolem domů v tmách a průjezdních kol vrat</p>

  <p>hon koček mih’ se plaše;</p>

  <p>buď v skoku číhaly, buď drahý stín jak v chvat</p>

  <p>stíhaly kroky naše.</p>

  <p>&nbsp;</p>

  <p>Tu náhle z duše vám v rozkoše peřeji,</p>

  <p>jak vykvetla v tom jasu,</p>

  <p>vám, srdce struny jíž se v ples jen zachvějí</p>

  <p>vždy v zvučném zníce hlasu;</p>

  <p>&nbsp;</p>

  <p>Vám svěží, veselé, jež jste jak fanfara</p>

  <p>do zářícího jitra,</p>

  <p>zvuk z ňader vyrval se, zvuk jak hlas barbara,</p>

  <p>zvuk chvějící se z nitra.</p>

  <p>&nbsp;</p>

  <p>Jak děcko nečisté a chorobné on byl,</p>

  <p>jež hanbou matce, otci,</p>

  <p>a které před světem jich falešný stud skryl</p>

  <p>do sklepa tajně v noci.</p>

  <p>&nbsp;</p>

  <p>Anděle ubohý, ten váš mi zpíval hlas:</p>

  <p>„Vše viklá se zde vždycky,</p>

  <p>ať jak chce líčí se, vždy objeví se zas</p>

  <p>zlý egoismus lidský;</p>

  <p>&nbsp;</p>

  <p>A krušný úkol je, zde krásnou ženou být,</p>

  <p>a banalní to snaha</p>

  <p>jest chladné baletky, jež neví, co jest cit,</p>

  <p>jak stroj se směje nahá;</p>

  <p>&nbsp;</p>

  <p>A stavět na srdcích jest hloupostí a hrou,</p>

  <p>Čas lásku s krásou zvrátí,</p>

  <p>až Zapomnění spár vše hodí v krosnu svou</p>

  <p>a Věčnosti to vrátí!“ —</p>

  <p>&nbsp;</p>

  <p>Já často vzpomněl si na tuto luny zář,</p>

  <p>to ticho, něhu — v tuše,</p>

  <p>na toto vyznání šeptané tváří v tvář</p>

  <p>do zpovědnice duše.</p>
</body>
</html>
